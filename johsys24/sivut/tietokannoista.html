
<h1>Tietokannoista</h1>

<p>Tietokannat ovat kokoelma tietoja jotka on järjestetty siten, että tiedot ovat helposti haettavissa ja päivitettävissä. Tällä kurssilla käydään läpi relaatiotietokannan suunnittelua ja SQL-kieltä. Relaatiotietokantojen lisäksi ohjelmoinnissa käytetään NoSQL-tietokantoja.</p>

<p>Yksinkertaistetusti</p>
<ul>
    <li>Tietokanta on yhtä tarkoitusta palveleva tietokokonaisuus joka koostuu yhdestä tai useammasta taulusta.</li>
    <li>Taulu sisältää tiettyä asiaa sisältäviä tietoja (esim. opiskelijat, asiakkaat, tuotteet).</li>
    <li>Kenttä (attribuutti) on yksi taulun sisältöä kuvaava tieto (esimerkiksi nimi, osoite, hinta). Kentän tietotyyppi voi olla esimerkiksi päivämäärä, teksti, kokonaisluku tai desimaaliluku.</li>
    <li>Tietue on yksi tapaus taulun tiedoista. Esimerkiksi tietyn opiskelijan tiedot.</li>
    <li>Yhteys (relaatio) yhdistää kahta taulua pää- ja viiteavaimen avulla.</li>
</ul>